                    Dziesięć lat później - w 22 BBY - Anakin spotkał się ponownie
                   z Padmé Amidalą, która pełniła funkcję senatora sektora Chommell.
                     Wtedy też zakochał się w niej z wzajemnością i oboje spędzili
                  radosne chwile na Naboo. Wkrótce młodzieniec, dręczony wizjami Mocy,
                         postanowił wrócić na rodzimą planetę i odnaleźć matkę. 
                   Okazało się, że została ona porwana i torturowana przez Tuskenów.
                  Anakin wyruszył jej na ratunek, ale było już za późno - Shmi zmarła
                 w jego rękach. W złości Skywalker wymordował całą wioskę Ludzi Pustyni.
                          Niedługo potem brał udział w bitwie o Geonosis,
                    która rozpoczęła trzyletni konflikt na galaktyczną skalę,
               znany jako wojny klonów. Krótko po tych wydarzeniach wziął potajemnie ślub 
                   z Padmé Amidalą. Złamał tym samym jedną z podstawowych zasad Jedi.